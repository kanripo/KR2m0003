# -*- mode: mandoku-view; -*-
#+TITLE: 五代會要
#+DATE: 2015-08-24 22:49:04.329247
#+PROPERTY: ID KR2m0003
#+PROPERTY: BASEEDITION WYG    
#+PROPERTY: JUAN 卷五
<pb:KR2m0003_WYG_005-1a>¶
欽定四庫全書¶
　五代㑹要卷五¶
　　　　　　　　　　　　　宋　王溥　撰¶
　　待制宫¶
後唐天成元年七月御史臺奏伏惟故事每月百官入¶
門百司排儀仗金吾勘契入後百官待制次對入閤舉¶
論夲司公事左右起居分記言動以付史館編錄此大¶
朝經乆之道也近奉勅㫖百官除常朝外依宰臣每五¶
<pb:KR2m0003_WYG_005-1b>¶
日一度入内起居拜訖便退縱有公事亦宜倦行因此¶
廢待制次對之官今後伏乞毎月朔望兩度出後文明¶
殿排入閤之儀諸司依前轉對奏論本司公事兼乞因¶
宰臣五日一度延英之際百官要奏事者臨到並許引¶
入如或以山陵日近朔望不坐即取次日亦合舊規候¶
過山陵却復前制&KR0239;其五日一度起居之際班行内要奏¶
事者便出班奏對(自後又奏請五日入内起居/之際令百官次第轉對從之)¶
三年十月尚書吏部員外郎趙熈奏百官待制每讀奏¶
<pb:KR2m0003_WYG_005-2a>¶
於殿廷慮洩機事請許封章奏聞從之¶
其年十二月十日中書門下奏朝官每遇待制不計度¶
數具三代名諱奏聞伏以臣子之道資忠孝以為先祖¶
考之名形翰墨而非異初升朝者不可有缺乆在諜者¶
何必更然日日赴朝不處疎逺之地時時待制忍煩¶
嚬蹙而書况屢瀆於天聰且無益於時政宜更往例别¶
示明規今後除外任除授朝官者仰具三代名諱一度¶
聞奏仍付所司其乆在班者每遇待制不令更通三代名¶
<pb:KR2m0003_WYG_005-2b>¶
諱從之¶
長興二年八月𠡠今後宰臣文武百官每五日内殿起¶
居仍舊其輪次轉對宜停若有所見許非時上表其朔¶
望入閤待制候對不依舊規¶
晉天福七年三月勅今後百官每五日一度内殿起居¶
日輪差兩員官具所見實封以聞¶
漢乾祐三年八月給事中陶穀奏乞停内殿五日轉對¶
朝臣中或有所見許非時詣闕門拜章論奏從之¶
<pb:KR2m0003_WYG_005-3a>¶
周顯徳四年五月詔今後每遇入閤其待制官候對官¶
及文武臣寮非時所上章疏並須直書其事其事不得¶
隱情但云某人有武某人能理人某處所官吏因循某¶
州縣刑獄寃濫某事利於國而未舉某事害於民而未¶
除經營四方者術策何施禆贊萬幾者闕遺何補何人¶
讜正之士何人詐偽之端當極言之朕自詳覽其待制¶
候對官今後於文班内輪次充不在祇取刑法官¶
　　祥瑞¶
<pb:KR2m0003_WYG_005-3b>¶
後唐同光二年三月唐州奏淮瀆廣潤王廟前有兩樹¶
東西相去七尺五寸其樹各出地七尺五寸両樹相向¶
連理畫圖以進其年九月萊州奏即墨縣人¶
柱上生芝草両夲畫圖以進(上宴樂於嘉慶殿/諸道貢物稱賀)¶
三年三月修東京月陂堤至立徳坊南古岸得玉璽一¶
紐文曰皇帝行寶(都部署朱守殷表上之命中書門下/宣示百官宰相豆盧革等騐其篆文)¶
(曰皇帝行寳方圍八寸厚二寸背紐立龍光瑩精妙莫/知湮墜之由自秦漢以來天子之璽有六文曰皇帝之)¶
(璽皇帝信璽皇帝行璽天子之璽天𤣥信璽天子行璽至唐𤣥宗/時改名國璽漢末董卓遷獻帝於長安袁術將孫堅攻)¶
<pb:KR2m0003_WYG_005-4a>¶
(卓収洛陽營於城南見甄宫井有五色氣命掘之得漢/傳國寶文曰受命於天既壽永昌方圍四寸紐交五龍)¶
(一角小缺議者意張讓刧帝出奔掌璽者投之甄井故/也今之所得即六璽之一也守殷又於積善坊得古文)¶
(錢四百五十六文文曰得/一元寶背曰順天元寳)¶
天成二年五月懷州進白鵲至六月兖州進三足烏四¶
年七月遂州進嘉禾一莖九穗百官稱賀勅付史館編¶
錄¶
長興三年十月萊州奏即墨縣人王及家生芝草一夲¶
三枝分両岐或三岐上漸相向成片而圓色紫葉莖一¶
<pb:KR2m0003_WYG_005-4b>¶
色其表白髙尺餘(上命出宫中舊進芝/草四夲色莖皆同)¶
晉天福八年三月有白烏棲於作坊廂樹¶
開運二年十一月鄧州奏穰縣和平坊竹合歡圖進之¶
至三年六月登州文登縣地内掘出金銅佛像四甆佛¶
像十¶
漢乾祐三年五月賴州進白鹿至三年五月太原進白烏白¶
兎¶
周顯徳元年河陽奏氾水縣民家生紫芝數莖進之至¶
<pb:KR2m0003_WYG_005-5a>¶
三年潁州進白兎(翰林學士尚書兵部侍郎頌/知制誥陶穀進紫芝白兎)¶
　　雜錄¶
周廣順元年正月五日制書節文帝王之道徳化為先¶
崇飾虚名朕所不取茍致理之未洽雖多瑞以奚為今¶
後諸道所有祥瑞不得輒有奏獻¶
　　行幸¶
晉天福二年十一月中書門下奏准新令車駕巡幸所¶
在州縣官人見在官所祇承者賜會並同京官從之¶
<pb:KR2m0003_WYG_005-5b>¶
周廣順二年五月車駕親征兖州御札宣示沿路側近¶
節度防禦團練使刺史不得離本州府來赴朝覲其隨¶
駕一行供頓並取係省錢物准備差使臣勾當仍預告¶
報一路州縣並不得别有排比其隨從臣寮外内諸司¶
官中已有供給州縣亦不得别有破費祇供其要載動¶
用什物等亦已指揮備辦如缺少之時候見宣命即供¶
應祇不得預前排比如衷私有人小小取索並不得應¶
付或軍部及諸色人於路途店肆買酒食物先還價¶
<pb:KR2m0003_WYG_005-6a>¶
錢両京留司百官祇於逓中附表起居時熱不用差官¶
至行在沿路所指揮事件車駕回日亦依此施行¶
　　追賞¶
周顯徳五年九月賜宰臣樞密使翰林學士中書舍人¶
宴於玉津園張教坊樂(先是上以前代有賜百官觀稼/之事復以是嵗秋成念内臣之)¶
(勞倦故/有是命)¶
　　節日¶
後唐同光四年四月十九日明宗𠡠㫖應中外臣僚及¶
<pb:KR2m0003_WYG_005-6b>¶
三京諸道州府如是謝賀并節序並可據有無量力進¶
奉不得因兹掊斂傷耗生靈至於竒巧珍玩飛放搏噬¶
之物並不得轉將進奉¶
天成二年三月五日門下侍郎兼工部尚書平章事判¶
三司任圜奏三京留守諸道節度觀察諸道州防禦使¶
刺史每年應聖節及正至等節貢奉或恩命改轉或¶
討伐勝㨗各進獻馬伏見本朝舊事雖以獻馬為名多¶
将綾絹金銀折充馬價葢跋渉之際䕶養稍難因此羣¶
<pb:KR2m0003_WYG_005-7a>¶
方俱為定制自今後伏乞除蕃部進駝馬外諸州所進¶
馬許依天福三年以前事例隨其土産折進價値冀貢¶
輸之稍易又誠敬之獲伸兼欲於諸處揀孳生馬准舊¶
制分置監牧仍委三司使别具制置奏聞¶
清泰二年正月中書門下奏每遇聖誕節辰凡刑獄公¶
事奏覆候次月施行今後伏請重繫者即候次月輕繫¶
者節前奏覆决遣從之¶
晉天福四年九月勑每年寒食七夕重陽及十月暖帳¶
<pb:KR2m0003_WYG_005-7b>¶
内外臣僚進獻並宜停了¶
六年正月𠡠今後冬正寒食端午天和節及諸色謝賀¶
無屬州錢處不得進奉¶
周廣順三年七月勅内外文武臣僚遇永夀節辰皆於¶
寺觀起置道塲便為齋供訪聞皆是飲醵所宜減損以¶
足公私今後中書門下與文武百官等共設一齋樞宻¶
使與内諸司副使等共設一齋侍衛親軍馬歩軍都指¶
揮使已下共設一齋其餘前任官員及諸司職掌並不¶
<pb:KR2m0003_WYG_005-8a>¶
得更開置道塲及設齋¶
　　獻俘¶
後唐天成四年二月定州行營招討使王晏球來獻逆¶
人王都首級并俘馘上御咸安樓立仗百官就列尚書¶
兵部宣露布於樓前宣訖尚書刑部侍郎張文寳奏曰¶
逆賊王都首級請付所司大理卿蕭希甫受之以出獻¶
於郊社其王都男並蕃將禿餒等命磔於開封橋百官¶
稱賀¶
<pb:KR2m0003_WYG_005-8b>¶
晋天福七年正月鎮州行營招討使杜重威奏曰二日¶
收復鎮州傳逆人安重榮首級來獻上御乾明樓仗衛¶
如儀宣露布訖大理卿受俘馘付市徇之百官稱賀命¶
漆其首送於契丹¶
其年九月襄州行營都部署髙行周等執逆賊安從進¶
男宏受判官王鼎李光圖等四十四人來獻上御乾明¶
門受俘宣露布訖百官稱賀命徇於市¶
漢乾祐二年七月西南行營都部署露布獻河中府所獲逆¶
<pb:KR2m0003_WYG_005-9a>¶
賊李守正首級并俘馘等上御明徳門樓受俘羣臣稱賀¶
三年正月鳯翔節度使趙暉奏請供奉官張銖押逆賊王¶
景崇首級同惡周㻮至闕下獻俘命徇於六街磔於兩¶
市¶
　　大内¶
梁開平元年四月改正衙殿為崇元殿東殿為𤣥徳殿¶
内殿為金祥殿萬嵗堂為萬嵗殿(門如/殿名)大内正門為元¶
化門皇城南門為建國門滴漏門為啟運門下馬門為¶
<pb:KR2m0003_WYG_005-9b>¶
昇龍門𤣥徳殿前門為崇明門正殿東門為金烏門西門¶
為玉兎門正衙東門為崇禮門東偏門為銀臺門晏堂¶
門為徳陽門天王門為賓天門皇城東門為寛仁門浚¶
儀門為厚載門皇城西門為神獸門望京門為金鳯門¶
三年十一月以乾文院為文思院行從殿為興安殿毬¶
塲為興安毬塲弓箭庫為宣威殿¶
晉天福二年八月改𤣥徳殿為廣政殿門為廣政門四¶
年改明徳殿為滋徳殿(以宫城南門/同名故改之)¶
<pb:KR2m0003_WYG_005-10a>¶
周廣順元年六月𠡠以薫風等門為京城門明徳等門¶
為皇城門啟運門等為宫城門昇龍等門為宫門崇元¶
等門為殿門¶
　　右已上東京¶
梁開平二年正月改正觀殿為文明殿含元殿為朝元¶
殿三年十月改左右章善門為左右銀臺門其左右銀¶
臺門為左右興善門¶
後唐同光二年正月朝元殿却改為含元殿崇勲殿改¶
<pb:KR2m0003_WYG_005-10b>¶
為中興殿應順門改為永曜門太平門為萬春門通政¶
門為廣政門鳯鳴門為韶和門萬春門為中興門解慍¶
殿為明瑞殿其年九月以内園新殿為長春殿¶
　　右已上西京¶
晉天福六年改皇城南應天門為乾明門北門為𤣥徳¶
門西門為千秋門東門為萬春門七年三月改宣明門¶
為來鳯門武徳殿為視政殿文思殿為崇徳殿畫堂為¶
天清殿寢殿為乾福殿(門如/殿名)¶
<pb:KR2m0003_WYG_005-11a>¶
　　右已上鄴都¶
　　太寧宫¶
晉天福二年五月御史臺奏汴州在梁室朱氏稱制之¶
年有京都之號及唐莊宗平定河南復廢為宣武軍至¶
明宗行幸之時掌事者因縁修葺衙門城遂挂梁室時¶
宫殿門牌額當時識者咸竊非之一時車駕省方暫居¶
梁苑臣觀衙城内齋閣牌額一如明宗行幸之時無都¶
號而有殿名恐非依據臣等竊惟秦漢以來寰海之内¶
<pb:KR2m0003_WYG_005-11b>¶
鑾輿所至多立宫名近代隋室於揚州立江都宫太原¶
立汾陽宫岐州立仁壽宫唐朝於太原立晉陽宫同州¶
立長春宫岐州立九成宫宫中殿閣皆題署牌額以類¶
皇居請准故事於汴州衙城門權挂一宫門牌額則其¶
餘齋閣並可取便為名勅行闕宜以太寜宫為名三年十¶
月𠡠汴州升為東京其太寕宫門楼宜以顯徳為名¶
　　長春宫¶
梁開平元年五月中書門下奏請廢同州長春宫使從¶
<pb:KR2m0003_WYG_005-12a>¶
之¶
後唐同光元年十一月復置長春宫使額¶
晉天福四年四月𠡠其同州長春宫使額宜停&KR0403;宫職¶
務委州司制置¶
　　華清宫¶
晉天福四年五月廢為靈泉觀¶
　　諸宫¶
梁開平元年五月以水北宅為大昌宫¶
<pb:KR2m0003_WYG_005-12b>¶
後唐天成元年六月中書門下奏請以洛京潛龍舊宅¶
為至徳宫北京舊宅為積慶宫從之¶
晉天福三年十一月中書門下奏請以洛京潛龍舊宅¶
為廣徳宫北京舊宅為興義宫北京舊莊為慶昌宫(仍/改)¶
(鄉為龍飛鄉/里為神光里)¶
　　雜錄¶
梁開平元年八月勅諸道所有軍事申奏令直至右銀¶
臺門委客省使畫時引進㝷常公事依前四方館収接¶
<pb:KR2m0003_WYG_005-13a>¶
乾化元年五月勅左右銀臺門朝叅諸司使軍使已下¶
不得帯從人出入親王許一二人執條沐手簡餘悉止¶
闌入者抵律閽守不禁與所犯同¶
　　受朝賀¶
後唐天成三年十月二十一日中書奏冬至日文武百¶
僚詣東上閣門拜表稱賀儀注前一日所司於閣門外¶
量地之宜設中書令捧表位禮部郎中押表按位及文¶
武常叅官位如常儀其日文武百僚依時刻俱詣閣門¶
<pb:KR2m0003_WYG_005-13b>¶
外列班如式次通事舍人賛引中書門下入就位立定¶
典儀曰再拜應在位官俱再拜訖禮官通事舍人引中¶
書令詣捧表位禮部郎中取表授中書令跪受復置於案(其/案)¶
(禮部令史/二人對舁)前導至位中書令搢笏捧表跪授閤門使跪捧表¶
側立候中書令退歸夲班立定典儀曰再拜應在位官¶
俱再拜舞蹈三稱萬嵗又再拜訖門門使捧表以進次¶
門門使宣答出詣中書門下班前有勅典儀曰再拜應在¶
位官俱再拜宣曰履長之慶與卿等同之宣訖典儀曰¶
<pb:KR2m0003_WYG_005-14a>¶
再拜在位官俱再拜舞蹈三稱萬嵗又再拜訖相次退¶
如常式右太常禮院狀准禮例修撰如前按開元八¶
年中書奏冬至一陽生萬物潜動所以自古聖帝明¶
王皆此日朝萬國觀雲物禮之大者莫踰是時其曰¶
視圜丘皆令攝官行事質明既畢日出視朝有國已¶
來更無改易若親拜南郊受朝須改因勅自今以後¶
冬至受朝永為常式周廣順五年七月勅内外文武¶
臣僚遇永夀節辰皆于寺觀起置道場便為齋供¶
<pb:KR2m0003_WYG_005-14b>¶
訪聞皆是醵金所宜減損以足公私令後中書門下¶
與文武百官等共設一齋樞宻使與内諸司副使等¶
共設一齋侍衛親軍馬歩軍督指揮使已下共設一¶
齋其餘前任官員及諸司職掌並不得更開置道場及¶
設齋¶
　　獻俘¶
後唐天成四年二月定州行營招討使王宴球來獻逆¶
人王都首級並俘馘上御咸安樓立仗百官就列尚書¶
<pb:KR2m0003_WYG_005-15a>¶
兵部宣露布于樓前宣訖尚書刑部侍郎張文寳奏曰¶
逆賊王都首級請付所司大理卿蕭希甫受之以出獻¶
于郊社其王都男並蕃將禿餒等命磔于開封橋百官¶
稱賀¶
晉天福七年正月鎮州行營招討使杜重威奏曰二日¶
收復鎮州傳逆人安重榮首級來獻上御乾明樓仗衛¶
如儀宣露布訖大理卿受俘馘付市徇之百官稱賀命¶
漆其首送于契丹¶
<pb:KR2m0003_WYG_005-15b>¶
其年九月襄州行營都部署髙行周等執逆賊安從進¶
男宏受判官王鼎李光圗等四十四人來獻上御乾明¶
門受俘傳宣露布訖百官稱賀命徇于市¶
漢乾祐二年七月西南行營都部署露布獻河中府所¶
獲逆復請比例行之勅日出御殿與祀事無妨宜依常¶
例施行¶
二年十二月太常禮院奏來年正月元日合御明堂受¶
朝賀其日上辛祀昊天上帝于南郊依禮大祀不坐勅¶
<pb:KR2m0003_WYG_005-16a>¶
祀事在質明前儀仗在日出後事不相干宜依常年受¶
朝¶
晉天福四年十二月太常禮院申奏勅約開元禮重正¶
定冬朝㑹按開元禮三品已上升殿羣官在慶請沿近¶
禮依内晏列坐據開元禮稱賀後皇帝戴通天冠服絳¶
紗袍百官朝服侍坐解劍履於樂府之西北今京邑新¶
造殿庭隘狹請皇帝冠烏紗巾服赭黄袍百寮具公服¶
俟朝堂宏獻即舉擕儀二舞鼓吹熊羆之樂工師樂噐¶
<pb:KR2m0003_WYG_005-16b>¶
等事因乆廢不可猝備且設九部樂用教坊伶人詔曰¶
三品之官尚書方得升殿餘依所奏¶
　　二王三恪¶
梁開平二年三月以唐宗子鴻臚卿李嵸封萊國公為¶
二王後四月中書門下奏萊國公李嵸合於西都選地¶
建立三廟以備四仲祠祀毎祭仍令度支供給祭料從¶
之¶
其年十二日禮儀使奏謹按唐朝以魏元氏子孫封韓國¶
<pb:KR2m0003_WYG_005-17a>¶
公為三恪以周宇文氏子孫封介國公隋楊氏子孫封¶
酅國公為二王後今者國家受禪封唐李氏宗子李嵸¶
為萊國公今請以介國公為三恪&KR0566;國公萊國公為二¶
王後從之¶
晉天福二年正月勅周以杞宋封夏殷之後為二王後¶
兼封舜之後為三恪唐以周隋之後封公為二王後又¶
封魏之後為三恪宜於唐朝宗屬中取一人封公世襲¶
兼隋之&KR0566;國公為二王後以後周介國公備三恪其主¶
<pb:KR2m0003_WYG_005-17b>¶
祀及赴大朝㑹委所司具典禮申奏其唐朝宗屬中舊¶
在朝及諸道為官者各據資歴考満日從品秩序遷已¶
有出身任令叅選¶
四年九月勅周受龍圖立夏殷之祀唐膺鳯厯開&KR0566;介¶
之封乃睠前朝載稽舊典宜開土宇俾奉宗祧宜以郇¶
國食三千户封唐許王李從益為郇國公奉唐之祀服¶
色旌旗宜依舊制以西京至徳宫為廟牲幣噐祭服悉¶
從官給¶
<pb:KR2m0003_WYG_005-18a>¶
　　朔望朝叅¶
梁開平元年十月中書門下奏請毎月初八日望　日¶
延英聼政永為常式從之¶
後唐天成元年五月三日勅今後宰臣文武百官除常¶
朝外毎五日一度入内起居其中書非時有急切公事¶
請開延英不在此限¶
晉天福二年十一月中書門下奏准唐正元年九月五¶
日勅文官充翰林學士及皇太子諸王侍讀武官充將¶
<pb:KR2m0003_WYG_005-18b>¶
軍職事並不常朝叅其在三館諸寺諸職事官並朝叅訖¶
各歸所務者自累朝已來文武在内庭充職兼判三司¶
或帶職額及六軍判官等例不赴常朝先無正勅准近¶
勅文武職事官未升朝者按舊制並赴朔望朝叅其翰¶
林學士侍讀三館諸職事官望准元𠡠處分其諸在内¶
庭諸司使等每受正官之時來赴正衙謝後不常朝三¶
司職官免常朝唯赴大朝㑹其京師未升朝官祇赴朔¶
望朝叅帶諸司職掌者不准此例文官除端明殿翰林¶
<pb:KR2m0003_WYG_005-19a>¶
院學士樞密院學士中書省知制誥外有兼官兼職者¶
仍各發遣本司公事從之其月中書門下奏應供奉官¶
常叅官朔望朝叅按六典凡京百司有常叅官謂¶
五品已上職事官八品已上供奉官員外郎監察御¶
史太常博士諸司長官謂三品已上若勑喚諸司長官¶
及賜物者太子賔客尚書左右丞諸司侍郎中書門下¶
五品已上官御史中丞並同長官例若别賜物中書門¶
下正三品准二品四品准三品五品准四品同中書門¶
<pb:KR2m0003_WYG_005-19b>¶
下平章事並同中書門下正三品官按㑹要侍中舊是¶
正三品大厯二年改為正二品中書令同今中書門下¶
平章事望同中書門下正二品按六典禮部凡京百司¶
文武職事九品已上每朔望朝叅五品已上及供奉官員外郎監察御史太常¶
博士每日朝叅從之¶
　　入閤儀¶
司天進時刻牌閤門進班齊牌皇帝自内着袍衫穿靴¶
乘輦至常朝殿門駐輦受樞密使已下起居訖引駕至¶
<pb:KR2m0003_WYG_005-20a>¶
正朝殿皇帝坐定捲簾殿上添香喝控鶴官拜次鷄官¶
叫次閤門勘契次閤門承㫖喚仗次閤門使引金吾将¶
軍南班拜訖分引至位對揖次細仗相次入次執文武¶
班簿至位對揖次宰臣南班拜訖分引至位對揖次金¶
吾將軍奏平安次文武百官入通事舍人揖殿靸靴入¶
沙墀両拜立定次引宰臣及両省官金吾将軍合班立¶
定閤門使喝拜搢笏舞蹈三拜奏聖躬萬福又引宰臣¶
班首一人至近前跪奏又両拜舞蹈三拜引至位對揖¶
<pb:KR2m0003_WYG_005-20b>¶
通事舍人引宰臣於東西踏道下立次文武百官出次¶
兩省官南班揖殿出次翰林學士南班揖殿出次執文¶
武班簿南班揖殿出次金吾將軍南班揖殿出次細仗¶
出次引宰臣香案前奏事訖宣徽使喝好去南班揖殿¶
出次閤門使引待制官到位兩拜引近前奏事訖却歸¶
位罄折宣徽使宣所奏知又両拜舞蹈三拜舍人喝好¶
去南班揖殿出次刑法官奏事准上次監察御史南班¶
揖殿出次起居郎南班揖殿出次閤門承旨放仗次閤¶
<pb:KR2m0003_WYG_005-21a>¶
門使奏衙内無事次喝控鶴官門外祇便次下簾皇帝¶
上輦歸内¶
　¶
　¶
　¶
　¶
　¶
　¶
<pb:KR2m0003_WYG_005-21b>¶
　¶
　¶
　¶
　¶
　¶
　¶
　¶
　五代會要卷五¶
