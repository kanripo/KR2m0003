# -*- mode: mandoku-view; -*-
#+TITLE: 五代會要
#+DATE: 2015-08-24 22:49:04.243039
#+PROPERTY: ID KR2m0003
#+PROPERTY: BASEEDITION WYG    
#+PROPERTY: JUAN 提要
<pb:KR2m0003_WYG_000-1a>¶
欽定四庫全書　　　　　史部十三¶
　五代㑹要　　　　　　　政書類一(通制之屬/)¶
　　提要¶
　　　　(臣/)等謹案五代㑹要三十卷宋王溥撰五代¶
　　　　干戈俶攘百度凌夷故府遺規多未暇修舉¶
　　　　然五十年間法制典章尚略具於累朝實錄¶
　　　　溥因檢尋舊史條分件繫類輯成編於建隆¶
　　　　二年與唐㑹要並進詔藏史館後歐陽修作¶
<pb:KR2m0003_WYG_000-1b>¶
　　　　五代史僅列司天職方二考其他均未之及¶
　　　　如晉段顒劉昫等之議廟制周王朴之議樂¶
　　　　皆事闗鉅典亦略而不詳又如經籍鏤板昉¶
　　　　自長興千古官書肇端於是崇文善政豈宜¶
　　　　削而不書乃一概刋除尤為漏略頼溥是編¶
　　　　得以收放失之舊聞厥功甚偉至於租税類¶
　　　　中載周世宗讀長慶集見元微之所上均田¶
　　　　表因令製素成圖頒賜諸道而歐史乃云世¶
<pb:KR2m0003_WYG_000-2a>¶
　　　　宗見元微之均田圖是直以圖為元微之作¶
　　　　乖舛尤甚微溥是編亦無由訂歐史之謬也¶
　　　　葢歐史務談褒貶為春秋之遺法是編務核¶
　　　　典章為周官之舊例各明一義相輔而行讀¶
　　　　五代史者又何可無此一書哉乾隆四十六¶
　　　　年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
